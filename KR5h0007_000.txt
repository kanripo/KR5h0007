# -*- mode: mandoku-view; -*-
#+DATE: 2015-08-29 03:00:56.468231
#+TITLE: 太上老君虛無自然本起經
#+PROPERTY: DZID  DZ1438
#+PROPERTY: SOURCE  正統道藏，三家本，1988，34—620 一卷 續道藏
#+PROPERTY: BASEEDITION HFL
#+PROPERTY: WITNESS HFL
#+PROPERTY: ID KR5h0007
<pb:KR5h0007_HFL_000-001a>¶
太上老君虛無自然本起經¶
道者謂太初也太初者道之初也初時爲精¶
其炁赤盛即爲光明名之太陽又曰元陽子¶
丹丹復變化即爲道君故曰道之初蔵在太¶
素之中即爲一也太素者人之素也謂赤氣¶
初變爲黄氣名曰中和中和變爲¶
老君又爲神君故曰黄神來入骨□形中成¶
爲人也故曰人之素蔵在太始之中此即爲¶
二也太始者氣之始也謂黄氣復變爲白氣¶
白氣者水之精也名太陰變爲太和君水出¶
<pb:KR5h0007_HFL_000-001b>¶
白氣故曰氣之始也此即爲三氣也夫三始¶
之相包也氣包神神包精故曰白包黄黄包¶
赤赤包三三包一三一混合名曰混沌故老¶
君曰一生二三生三三生萬物又曰混沌若¶
雞子此之謂也¶
夫人形者主包含此三一故曰三生又曰三¶
精又曰三形元包含神神得氣乃生能使者¶
其形安止其氣如此三事當相生成¶
夫道爲三一者謂虛無空空者白也白包無¶
無者黄也黄包赤赤爲虛何爲虛虛者精光¶
<pb:KR5h0007_HFL_000-002a>¶
明明而無形質𨐫若日月及火其精明然而¶
無有形質故爲虛何謂無無者炁也炁有形¶
可見無質可得故爲無何謂空空者未有天¶
地山川左顧右視蕩蕩漭漭無所障礙無有¶
邊際但洞白無所見無以聞道自然從其中¶
生譬若琴瑟鼓蕭之說以其中空故出聲音¶
是以聖人作經誡後賢者欲使守道空虛其¶
心關閉其耳目不復有所念若有所念思想¶
者不能得自然之道也所以者何道未變爲¶
神時無端無緒無心無意都無欲澹洎不動¶
<pb:KR5h0007_HFL_000-002b>¶
不摇及變爲神明神者外其光明多所照見¶
使有心意諸欲因生更亂本真或曰思想不¶
能復還反于道便入五道無有休息時何謂¶
五道一道者神上天爲天神二道者神入骨¶
肉形爲人神三道者神入禽獸爲禽獸神四¶
道者神入薜荔者餓鬼名也五道者神入泥¶
黎者地獄名也神有罪過入泥黎中考如此¶
五道各有刼壽歲月是以賢者學道當曉知¶
虛無自然守虛無者得自然之道不復上天¶
也常在世間變化見死生爲世人師守神者¶
<pb:KR5h0007_HFL_000-003a>¶
能練骨肉形爲真人屬天官當飛上天此謂¶
自然也守氣者能含陰陽之氣以生毛羽得¶
飛仙道名曰小自然故神有廣狹知有淺深¶
明有大小由是言之學道讚誦聖文尋逐明¶
師開鮮愚𡨋也¶
夫守道之法當熟讀諸經還自思惟我身神¶
本從道生道者清靜都無所有乃變爲神明¶
便見光明便生心意出諸智慧智慧者謂五¶
欲六情五欲者謂耳欲聲便迷塞不能止目¶
欲色便淫亂發狂鼻欲香便散其精神口欲¶
<pb:KR5h0007_HFL_000-003b>¶
味便受罪扵網羅心欲愛憎便偏邪失正平¶
凡此五欲爲惑亂覆盖六情者謂形識知痛¶
痒欲得細滑耳聞聲心樂之目見色心欲之¶
鼻聞香心逐臭口得味心便喜身得細滑衣¶
被心便利之得所愛心便悅之坐此六情以¶
喪故復名六情喪人神但坐此六情所牽引¶
迷亂淫邪垢濁闇蔽使神明不暢達便有肉¶
人不能識别聽視不聦明情志閉塞皆坐此¶
五欲六情之所惑亂受罪展轉入五道生死¶
無有休息時以是故當熟自思此意其神本¶
<pb:KR5h0007_HFL_000-004a>¶
自清淨無此情欲但思念此意諸欲便自然¶
斷止斷止便得垢濁盡素垢濁盡素便爲清¶
凈便明見道與道合便能聽視無方變化無¶
常人若復不解此意且聽吾說譬如此類若¶
鏡其師本作鏡時極令清明至於人買鏡持¶
歸不肯護之至使令宜無所光照乃復令摩¶
鏡師以藥摩之乃復正明以明能見人形影¶
人神亦如此神本從道生道者清凈故神本¶
自清凈而使以情欲迷惑䧟於闇𡨋其鏡冥¶
者藥摩之便明人神以欲自蔽𡨋者亦當以¶
<pb:KR5h0007_HFL_000-004b>¶
經法自摩諸欲乃得自然斷止而復清凈乃¶
有所見又若天新雨之水皆擾濁若收此水¶
置一器中初時水尚渾濁無所照見乆乆稍¶
自澄清便明明便可扵其中照見形影人神¶
以諸欲亂時如此濁水人能斷此情欲者如¶
澄清水諸欲斷便自然清凈澄明明便爲得¶
道當曉知其本者諸欲便自然斷其餘外道¶
不曉知其本清凈而反常相教斷情欲¶
夫情欲非有形質也來化無時不效有形之¶
物可得斷截使不復生此神情欲思想出生¶
<pb:KR5h0007_HFL_000-005a>¶
無時不可見知不可預防遏不得斷截不效¶
懸懸之緒可得寄絶不効草木可得破碎不¶
効光明可得障敝不効水泉可得壅遏故神¶
無形呼吸之間丹㳅萬封以是故不可得斷¶
絶但曉知其本清凈無欲自然斷止而不曉¶
知其本强欲自斷情欲終不能斷絶之譬如¶
斷樹木使不生當握出其根本根本已出便¶
不復生癡人不曉之而但齊地斫之其根續¶
生如故人不曉情欲之本而强斷絶其末如¶
此情欲絶不斷也會復生如故外道家不曉¶
<pb:KR5h0007_HFL_000-005b>¶
人神本清凈而反入室强塞耳目斷情欲不¶
知情欲本在扵心意心意者神也神無形徃¶
來無時情欲從念中生出生出無時以無形¶
故不得斷絶但當曉知其本自當斷止其意¶
不復生爲道當熟明此意若不明之此但自¶
勞傷其精神耳¶
夫爲道旣知此情欲當復解知道德經行之¶
法¶
夫道者謂道路也經者謂徑路也行者謂行¶
步也德者謂爲善之功德也法者謂有成道¶
<pb:KR5h0007_HFL_000-006a>¶
經可修讀而得道也謂有成道路之徑可隨¶
而行之¶
夫有德之人念施行諸善行者謂舉足從徑¶
行乃得太道此欲賢者因經法思念十善施¶
行功德功德已行爲得道譬如舉足因成人¶
徑行步以前當得大道假令人堅坐在家殊¶
不行步何時得道賢者若不思經法施行功¶
德何能得道乎人爲道但守不一移而不作¶
功德譬若人生在家未嘗出入不能見道路¶
也愚者雖守道不作功德亦不能得道也故¶
<pb:KR5h0007_HFL_000-006b>¶
老君作道經復作德經使忠信者奉行之假¶
令但守道便可得遂聖人但作一言之訣何¶
須並作諸經云耶¶
夫道得三乃成故言三合成德自不滿三諸¶
事不成¶
夫三者謂道德人也人爲一當行功德功德¶
爲二功德行乃爲道道爲三如此人入道德¶
三事合乃可得若有人但作功德不曉道而¶
無功德亦不得道也若但有道德而無人人¶
亦不得道也譬若重穀投種土中不得水潤¶
<pb:KR5h0007_HFL_000-007a>¶
何能生乎譬若人酒有麴有米而無水何猶¶
成酒乎譬若有君臣而無民當何宰牧乎譬¶
若有火有水而無穀食人當何以自活乎譬¶
若有車有馬而無人御之何能自隨行乎如¶
此譬喻皆得三乃能成道¶
夫道者有三三一爲三一爲三皇爲三神爲¶
三太一三太一謂上太一中太一下太一爲¶
三元其三元各自有三三一如此三三之一¶
爲九一故有九宫從一始到九終九陽氣從¶
十月冬至始生黄泉之下到新年六月更終¶
<pb:KR5h0007_HFL_000-007b>¶
從十月到六月合爲九月陽氣便終故陽數¶
九故言九天子午亦數爲道當知此九一之¶
變化始終之上下¶
大人形體爲一神爲二炁爲三此三三一乃¶
成人又神爲一炁爲二精爲三此三三一乃¶
復成神又天爲一地爲二人爲三此三三一¶
乃復成道德天地之本三一者謂虛爲一虛¶
中有自然已立身也亦道君亦元陽子丹也¶
亦貴人也亦神人也其左方之一者亦天也¶
亦日也亦父也亦陽也亦得也亦師也亦魂¶
<pb:KR5h0007_HFL_000-008a>¶
也爲人主作政也其右方之一者亦地也亦¶
月也一母也亦陰也亦形也亦司命鬼爲邪¶
爲魔主爲人作邪惡賢者當曉了此三三一¶
分别善惡邪正覺知此者便能得道¶
夫道當曉知此左右之一善惡之教中央之¶
一正自我身神者即道子也左右之一輔相¶
我爲善惡左方之一日日關告我爲善其功¶
德日日盛强便爲正道右方之一不能復持¶
邪事反戾我也不能使我爲惡也右方之一¶
日日教告我爲惡事牽引我惡日日深大便¶
<pb:KR5h0007_HFL_000-008b>¶
繫屬邪右方之一此爲屬邪日與惡通賢者¶
爲道但曉知其道而不作功德便當屬邪不¶
能自出扵邪部界邪則日月迷亂入便暗𡨋¶
怒作妄語邪精邪鬼神日來附近人賢者不¶
曉此邪而强爲靜閑塞耳目欲斷情欲此諸¶
邪鬼便奸亂人又爲人造作邪念前念適滅¶
後念復起如此之間無有解已若有功德之¶
人至扵靜時便爲左方之一不能持邪事來¶
干亂人也以是言之無功德之人而强靜欲¶
斷情欲則終爲邪所亂情欲不得定也¶
<pb:KR5h0007_HFL_000-009a>¶
夫自然有三法守太虛無謂高學功德之人¶
解道根元深洞微妙曉知三元九一之變化¶
玄中之玄始祖無中之無極道知其所始見¶
其所終天地人物皆各有形物旣有形故有¶
成散死生精神無形展轉變化故無止故曰¶
常在不惑世所聞不迷世所知能知之明覽¶
虛無之自然故澹泊無憂喜情欲不能傾所¶
以者何此人但曉解其本故不惑其末但爲¶
與人並有内形耳智慧無窮極此乃爲虛無¶
也亦從學而知之非有素自然也其靜守道¶
<pb:KR5h0007_HFL_000-009b>¶
時當少食正閉耳目還神光明著絳宫絶去¶
諸念不得强有所視思想也乆乆喘息稍㣲¶
從是以徃不復自覺喘息泊然不自知有身¶
無身從是以徃爲得定道之門道者虛也當¶
尓之時神在天上虛無中左顧右視但皓然¶
正白中無所見有狀如雨雪時四向樹亦白¶
山亦白地亦白一切都白皆無所見所以者¶
何神出天上前向視不復見日月星宿山川¶
河海如此爲復命返道還入虛無也若得是¶
當下視乃見天下諸事便當迴心念師言爲¶
<pb:KR5h0007_HFL_000-010a>¶
道當濟度天下但見是念故便止前所見白¶
更𡨋神便來還形中不如此者神便入道中¶
散形與道合便爲天下骨肉形便蹌辟故¶
老君曰知白守黑爲天下式謂神還形中長¶
在天下爲人道師是謂大虛無之自然也¶
夫守中自然之法不能曉知天地人物所從¶
出不能知道之根源變化所由縁不能及不¶
能知空虛之事其所見聞心便疑惑恠之且¶
迴然不知道獨坐無能生扵自然直受師言¶
告身中道云言當守神者亦當除情欲閉塞¶
<pb:KR5h0007_HFL_000-010b>¶
耳目還神絳宫下視崑崙山或有教令將神¶
昇崑崙山視其上想其見中黄道君始時相¶
見乆而見之乆乆悉見諸神與神語言講說¶
天上事無復有世俗之念身中骨腦血日變¶
成萬神盛强共舉身而上天受籙署不得下¶
在人間此謂真人道也名曰中虛無之自然¶
也¶
夫守小虛無自然之法亦當除去情欲閉塞¶
耳目還神絳宫下視崑崙山和合天地日月¶
陰陽雌雄魂𩲸之精炁以養真人以吾身陰¶
<pb:KR5h0007_HFL_000-011a>¶
陽炁凝精骨潤光便生毛羽飛上五山時有¶
奉使按行民間亦不得乆止也此謂小虛無¶
自然也¶
夫從此太虛無中虛無小虛無以下便有爲¶
之法及虛無也¶
夫有爲者謂歷蔵導引動作諸氣飛丹合藥¶
吞符跪拜帶印禁忌隨日時王相醮祭名號¶
精靈使人解占候此謂有爲不能知道何所¶
謂也亦有得仙亦有住年亦有得尸解從此¶
已下便爲鬼道非得長生也¶
<pb:KR5h0007_HFL_000-011b>¶
夫得大虛無自然之道者不屬天但屬道君¶
耳便能散形與道合能變化聽視無方所在¶
作爲欲得此道者當行道教化作功德奉行¶
經誡平等其心無所貪著無親無踈一心等¶
之如天如地不得殺生所以者何¶
夫蜎飛蠕動之類道皆形之大虛無象有曉¶
道而殺生者爲害是以禁之其守中自然者¶
爲守中神尚頗有殺生所以者何神有虛無¶
所以有虛形故有食有殺生祀祭道無有故¶
無祭祀不殺生¶
<pb:KR5h0007_HFL_000-012a>¶
夫得道者但能已得夫人耳目聽有聲之聲¶
見有形之形不能聽視無形無聲也所以者¶
何神赤赤者陽陽者离离爲日爲目但能見¶
前不能見後亦不能見頭上日者天目也但¶
能照天内不能照天外也亦不能照覆𡨋之¶
中是以得神道上天者但能以天耳¶
夫道耳目所聽視無前無後無覆冥無障蔽¶
洞徹見無數天下事能聽無聲之聲能見無¶
形之形¶
夫作仙道者當故持天耳目聽視乃能有所¶
<pb:KR5h0007_HFL_000-012b>¶
見假令不故持天耳目聽視但獨見目前事¶
所以者何仙人持骨肉去故¶
夫欲知神何以養象神赤但有光爲虛形譬¶
若鏡中水中所見景是爲無所有其所治止¶
常在天上爲生君其壽有劫數終不得在人¶
間也其天上壽續盡當復入五道更形生死¶
如故耳或時壽盡取道便滅矣¶
夫真人者有形景屬天爲更壽歲有萬數治¶
天上時時有奉使人間天上壽盡便或上輔¶
神人則不入五道中受形生死矣¶
<pb:KR5h0007_HFL_000-013a>¶
夫守大虛無得自然之道住身天上刼有千¶
數壽盡變化滅神亦盡神續入五道中受形¶
生死如故天神都無死生也但轉展在五道¶
耳唯有朕兆常知智神譬如火滅無所復有¶
故取道夫爲道所已神有滅盡者何此皆道¶
人爲不曉知道本空靜專心守空便著空使¶
人空滅盡¶
夫守神之人不能知曉道本空靜但自信有¶
不信無以故自守神爲守有爲著不還道何¶
以故神展轉入五道中無有滅盡時唯有善¶
<pb:KR5h0007_HFL_000-013b>¶
譬最爲功覺有曉了知道本空靜亦不守有¶
亦不守無亦不念實亦不念空遍在三界中¶
間有慈哀之心欲度脫勤苦者不肯入空取¶
道因是乃有功德便自然之道無有壽也亦¶
不復入五道生死亦不滅盡常在乆後功滿¶
當補道君賢者爲道當熟解此意當知優劣¶
各有所致到賢者學道若知枝末自謂深足¶
不肯復講問窮究淵深是不知道乃獨各自¶
用有所致深淺微妙不齊等聞仙便呼得道¶
賢者學道譬若上山下視言獨是高徑住上¶
<pb:KR5h0007_HFL_000-014a>¶
至頂乃復前有高處住上高頂直復見前有¶
高高處學道亦如此從小師學道得至中師¶
見大師乃知道根元以是言之學不可呼爲¶
足也當努力求明師爲道切苦言尓等何不¶
取大道乎而扵小道止是闇𡨋淺近哉¶
夫賢者學道不廣聞深見更閱衆師者此人¶
學不足言也¶
夫日月不高所照不逺江海不廣不能含納¶
出名寶學之人譬若陂中魚遊到池四塞之¶
下可謂窮盡天下之水終日終夜不能學大¶
<pb:KR5h0007_HFL_000-014b>¶
水之魚交會語言不知外乃有江湖淮濟河¶
海恒溺之水也譬若深山中有癡人從生至¶
老不行出入無所見聞安之外方人士之學¶
問尊卑差序車馬衣服鮮綺甘香乎譬若學¶
經書之人但聞天下九州共一天子云言四¶
邊但有夷狄以謂天地界際極盡於此安能¶
知其外復何等有乎學道亦如此從師受道¶
以謂盡扵此安能知其學道修行書不能記¶
載也¶
夫學仙道目謂爲足定得飛仙上天乃自知¶
<pb:KR5h0007_HFL_000-015a>¶
道不及真人也學真人道亦自謂爲足定得¶
真人乃自知道不及神人也學神人道亦自¶
謂爲足定得神人乃自知不及大道也學得¶
大道之中當復有尊卑者謂知不等也是以¶
言之學學無有極天下神尚後行從君學道¶
何況内政滅神光明變化各有所主有所入¶
各有所政¶
夫爲大虛無之道得無象無聲教無思想都¶
無識念之欲守時亦法教道不得取景夢候¶
效也或時神相見尚不得與神共語言所以¶
<pb:KR5h0007_HFL_000-015b>¶
者何或有邪神來試人此處無象自然求道¶
不求神也略小取大故可得自然故¶
老君曰有光而不曜謂欲養其光明至扵徹¶
視不欲小電曜光精獨與一神相見也如此¶
不能悉見天下之事矣¶
¶
¶
¶
¶
太上老君虛無自然本起經¶
